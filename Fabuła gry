
Gracz rozpoczyna grę na parterze wieży, wewnątrz której postać gracza może biec oraz wykonywać skoki ze stopnia (tzw. schodka) 
na stopień. Swobodę postaci ograniczają dwie ściany wieży oraz półprzepuszczalna budowa schodków, które można przenikać jedynie 
od spodu. Gdy postać przekroczy górną krawędź ekranu, ten podąży za nią tak, aby pozostała ona w jego obrębie.
Postacią sterujemy za pomocą strzałek, skaczemy spacją. 
Postać możemy również przebierać. Po zebraniu odpowiedniej ilości monet (rozmieszczonych na poszczególnych piętrach) możemy odblokować 
kolejne wieże. 
Celem gracza jest zdobycie jak najwyższego piętra oraz uzyskanie jak najwyższej liczby punktów. 
Punkty przyznawane są za każde osiągnięte piętro oraz za widowiskowość samych skoków. Fizykę gry opisują dwie reguły:
1) Im większej prędkości postać nabierze przed skokiem, tym ów skok będzie wyższy.
2) Prędkość (i zarazem kierunek) poruszania się postaci można zmieniać także podczas skoku.
Jeśli odpowiednio się rozpędzimy, postać będzie odbijała się od ściany i przeskakiwała więcej niż jedno pięro wykonując tzw. 
combo. Co sto pięter zmienia się wygląd schodków.  
